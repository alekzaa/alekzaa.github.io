<!DOCTYPE html>
<html>
    <head>
        <meta charset="utf-8">
        <title>Historia</title>
        <link type="text/css" rel="stylesheet" href="styl.css"/>
        </head>
        <body>
        <header>
            <nav>
                <ul>
                    <li><a href="index.html">Strona Główna</a></li>
                    <li class="selected">Historia</li>
                    <li><a href="rodzaje.html">Rodzaje</a></li>
                    <li><a href="dzialanie.html">Działanie</a></li>
                    <li><a href="oznaczenia.html">Oznaczenia</a></li>
                </ul>
            </nav>
        </header>   
        <h1>Historia</h1>
        <div>
            <p>
                Według jednej z legend początki herbaty sięgają 2737 roku p.n.e., 
                w którym mityczny cesarz <strong>Shennong</strong> przypadkowo zaparzył pierwszy 
                napar z liści herbaty. Prawda jest trudna do ustalenia; wiadomo, 
                że herbatę od dawna znali Chińczycy, jednak pierwsze zapiski na jej 
                temat pochodzą dopiero z X wieku p.n.e.</p>
                <p>W VIII wieku chiński poeta <strong>Lu Yu</strong> napisał <i>Księgę herbaty</i>, 
                    zawierającą opis krzewu herbacianego, narzędzi do zbioru i 
                    selekcji liści, przyborów do ceremonii przyrządzania i picia herbaty. 
                    Zawierała również spis plantacji i wielbicieli tego napoju.
                </p>
            <h2>Herbata poza Chinami</h2>
                <p>Dopiero ok. 803 roku n.e. mnich <strong>Dengyō Daishi</strong> przywiózł z Chin pierwsze nasiona krzewu herbacianego do Japonii, gdzie rozpoczęto jej uprawę. 
                    Kultura związana z piciem herbaty przyjęła w obu krajach zupełnie odmienne postaci. Różnice wynikają głównie z odmiennego podejścia filozoficznego. </p>

                <p>W Japonii narodziła się <strong>ceremonia parzenia herbaty</strong> związana z ascetyczną filozofią i estetyką buddyzmu <strong>zen</strong>, 
                    zwana <i>cha-no-yu</i> (dosł.: „wrzątek na herbatę”), 
                    do dzisiaj kultywowana jest w tym kraju. Jest to sztuka, która odznacza się umiłowaniem piękna. 
                    <strong>Kakuzō Okakura</strong> (Tenshin), autor monografii <i>Księga herbaty</i> (<i>Cha no hon</i>, 1906), określa tę ceremonię jako 
                    <i>kult oparty na adoracji piękna istniejącego pośród przyziemnych realiów codziennej egzystencji.</i></p>

                <p>
                    Obrzędy chińskie natomiast, dużo starsze od japońskich, związane z taoizmem i konfucjanizmem oraz wierzeniami i praktykami różnych ludów zamieszkujących 
                    kontynentalne Chiny ulegały na przestrzeni wieków silnej regionalizacji. </p>
                    <p>Dziś w całych Chinach można napotkać rozliczne ceremonie picia herbaty charakterystyczne 
                    np. dla różnych mniejszości narodowych. Herbata w Chinach darzona jest tak dużą estymą, 
                    że stanowi nawet kluczowy element tradycyjnych chińskich zaślubin.
                </p>

                <p>
                    Herbata pojawiła się w Mongolii pod koniec V wieku n.e., a w Tybecie w 620 n.e., 
                    w Tybecie bardzo szybko stała się podstawowym (obok kumysu) napojem, a w Mongolii upowszechniła się w XII wieku. Jednakże, 
                    w odróżnieniu od Chin i Japonii nie wykształcono tam tak rozbudowanych ceremonii picia herbaty, 
                    zaś sam proces przyrządzania i smak herbaty znacząco się różnił od chińskiego wzoru.
                </p>
                <h2>Podróż do Europy</h2>
                <p>Po raz pierwszy z herbatą zetknęli się, w pierwszej połowie XVI wieku, Rosjanie, 
                    w czasie podboju Syberii i kontaktów dyplomatycznych z Chinami. 
                    W Rosji herbatę tradycyjnie nazywa się czajem (ros. чай ) i przygotowuje się w <strong>samowarze</strong>, 
                    bez mleka, za to w postaci bardzo mocnego, intensywnego naparu.</p>

                <p>Do Indii trafiła z Chin jako <strong>masala czaj</strong> (चाय). W Indiach czaj jest dostępny również u ulicznych 
                    sprzedawców zwanych <strong>ćajwala</strong>. Noszą oni czajniki 
                    z gorącą herbatą i podają ją w świeżo palonych glinianych kubkach, wyrzucanych zaraz po spożyciu.</p>
                
                <p>Z kupcami hinduskimi herbata trafiła do krajów arabskich. W języku arabskim herbatę określa się jako شاي (<strong>šāī, szaj</strong>). 
                    Pierwsze w zachodniej Europie informacje o herbacie pochodzą z końca XVI wieku (Marco Polo o niej nie wspomina). Podał je jezuita J.P. Maffei (1589) w dziele <i>Historia Indii</i>. 
                    Po nim o herbacie pisali Mikołaj Trigault (1615) i Alvaro Samedo (1643).</p>
                
                <p>Do Europy herbatę przywieźli Holendrzy na początku XVII wieku. Do Anglii herbata trafiła w 1658 za sprawą kupca Thomasa Garrawaya.
                         W 1618 herbata pojawiła się w Rosji jako dar cesarza Chin dla cara Michała I Romanowa.</p>
                <p>
                    W połowie XIX w. Brytyjska Kompania Wschodnioindyjska zapoczątkowała na szeroką skalę uprawy w Indiach z sadzonek i nasion sprowadzonych z Chin przez Roberta Fortune'a.
                </p>

                <h2>Polska</h2>
                <p>Do Polski dotarła w 1664 roku z Francji. Pierwsze znane wzmianki o herbacie pojawiają się w liście króla <strong>Jana II Kazimierza</strong>                    
                    do żony <strong>Ludwiki Marii</strong>. Początkowo była traktowana jako ziele lecznicze i zwyczaj picia herbaty rozpowszechnił się dopiero w drugiej połowie XVIII wieku, 
                    pomogły w tym również dobre stosunki handlowe pomiędzy Polską i Anglią.</p>

                <p>Ze względu na wysoką cenę napój ten pity był jedynie na dworze królewskim, dworach magnackich oraz bogatej szlachty i mieszczan. 
                    Przez liczne kontakty z Rosją i ZSRR w Polsce, zwłaszcza na utraconych wschodnich terenach, a później wśród repatriantów, często na określenie herbaty używano określenia <strong>czaj</strong>. 
                    Na tych terenach również popularne było urządzenie służące do jej parzenia zwane <strong>samowarem</strong>.<br>
                   <i>Źródło: Wikipedia</i></p>
        </div>
</body>
</html>